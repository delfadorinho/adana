<html>
<body>
 
  <center><h1 style="background-color:rgb(182, 100, 100);">Değerli Kardeşlerim,</h1>
  <p style="background-color:rgb(182, 100, 100);">Memleketimiz için büyük bir öneme sahip olan 2019 yerel seçim sürecini Adana'da başarılı bir şekilde geçirdik. Bu sürece başlarken tıpkı hayatım boyunca olduğu gibi; dürüstlük, çalışkanlık, vefalılık, halkçılık ve eşitlikçilik ana ilkelerimdi. Sizler de bunların gerçekliğini ve samimiyetini gördünüz, hissettiniz ve bizi desteklediniz. Çocuklardan yaşlılara, herkesin sahiplenebileceği halkın belediyesi olma hedefiyle 25 yıllık hasrete hep birlikte son verdik. Bu süreç içerisinde, bu başarıya katkı sunan siz değerli kardeşlerime gönülden teşekkürlerimi sunuyorum. Önemli olan bu teşekkürü sözlerin ötesinde, hizmetlerle sunmak aslında, bunu da yapacağımdan hiç şüpheniz olmasın.

    Adana'da yeni bir dönemi başlatıyoruz. Aldığımız sorumluluğun ciddiyetinde ve bilincindeyiz. Adana'yı gelişimine katkı sağlamak için bugüne kadar sürdürmüş olduğumuz inanç ve özveriyle durmadan çalışacağız. Halkın ihtiyaçlarını öncelik alıp bunları gidermeye çalışan, belediye ile halk arasındaki iletişim yollarını sürekli açık tutan ve halkın seçtiği kişileri denetleyebildiği bir yönetim anlayışını benimseyeceğiz. Adana'da birikmiş ve ağır sorunlara sahip olduğunu biliyoruz. Biz, bu sorunları tek tek tespit eden ve çözümleri en kısa sürede hayata geçirecek bir hizmet anlayışını hakim kılacağız. Önümüze çıkan engellerden şikayet etmek yerine çözüme odaklanacağız. Hizmetleriyle, şeffaf yönetimiyle, güler yüzlü kadrosuyla Türkiye'de örnek gösterilecek bir belediye yaratacağız. Sevgili hemşerilerim, Adana'yı çok yukarılara taşımak için el birliğiyle çalışacağız. Adana’da sevgi, saygı ve kardeşlik kazandı demiştik. Bu sevgi, saygı ve kardeşlik duygularıyla siyasi parti ayrımı yapmaksızın herkese hizmet için çalışacağım. Umudumuz, kararlılığımız, inancımız, dürüstlüğümüz bize bu yolda rehber olmaya devam edecek.
    
    Hepinizi içtenlikle selamlıyorum.</p> </center>
   <center><img class="left" src="images/zeydan1.jpg" alt="zeydan12" width="%100" height="420"></center>
  
</body>
</html>